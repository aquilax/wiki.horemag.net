---
title: "Пешко в чудният свят на компютрите - Прокарване на Интернет"
date: 2007-10-15T11:53:05+01:00
route: "peshko-part-4"
---

Историята досега: {{< linkto route="peshko-part-3" >}}

Пешко реши, че колкото и да си налива информация в главата докато не види как действа всичко на практика, нищо няма да научи.

\- Искаш Интернет значи - каза администратора.

\- Да, искам да видя как работи всичко това с бурканите защото в момента в главата ми е истински компот.

\- Добре, а решил ли си какъв Интернет искаш?

\- Ами какъв има? - попита Пешко. Беше научил тази реплика от излизанията до пазара с майка си когато тя искаше да купи гвоздеи за една картина в желязарията и най-накрая и продадоха дрелка с комплект "закалени" бургии, дюбели винтове и малък цветарник за три саксии.

\- Интернетът всъщност е един и същ. Различен е начинът, по който го получаваш. Хората, които ти го предоставят се наричат доставчици.

\- Като тези, които снабдяват магазина, нали.

\- Точно така, само дето тези ти предоставят връзка към Световната мрежа. Има много начини за това, но ще ти разкажа само за най-използваемите. Първият от тях е по телефона.

\- По телефона? Супер значи веднага може да се свържа. Кажи ми на кой номер е Интернет?

\- Не е толкова просто. Телефонът който имате вкъщи може да пренася само звуци, а вече се разбрахме, че компютърът работи само с числа. За да можеш да използваш телефона си за връзка с Интернет ти трябва устройство наречено модем. Името му произлиза от МОДулатор/ДЕМодулатор т.е. то превръща звуците в числа и числата в звуци. Изпращал ли си факс?

\- Не съм, но съм виждал как става. Изпращат лист хартия по телефона? Винаги съм, се чудил как навиват листа на толкова тънка ролка, че да го прекарат през кабела.

\- Листът си остава при теб: по телефона се предава само информацията за това, което съдържа. Когато единият факс набере номера на другия и той вдигне, вторият подава кратък звуков сигнал. После те започват да си говорят почти както майка ти и съседката Сийка от горния етаж. Не ме питай откъде знам за това, сигурно целият блок ги чува. като се наприказват и обменят данните, връзката се затваря. По същият начин действат и модемите свързват се един с друг и си обменят информация.

НЕЗАВЪРШЕН

Следва: {{< linkto route="peshko-part-5" >}}
