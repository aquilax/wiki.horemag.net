---
title: "Creative Audigy 2 и Genius SW-5.1 Value"
date: 2005-07-03T06:03:57+01:00
---

## Малко история

Първите звукови карти на Creative от серията Soundblaster излизат на пазара в края на осемдесетте години. От първите си ISA модели, фирмата извървя дълъг път предлагайки на клиентите си най-доброто съотношение цена-качество. През март 1993 година, Creative погълна американската компания E-Mu, важен производител на музикални инструменти, известна със синтезаторите и семплърите си. Процесорът на картите Live! е не друг а известният 10K1, който създаде добрата репутация на E-Mu.

За новата си серия звукови карти Creative използва наследника на 10K1, 10K2, който е два пъти по бърз (2000 MIPS). Той може да моделира, обработва и позиционира няколко звукови източника независимо в реално време, голямо предимство за звуково моделиране на триизмерни пространства, игри, филми и др.

## Инсталация

Инсталацията на звуковата карта протече гладко. След поставянето на картата в компютъра и стартирането му, Windows усети новия хардуер и поиска драйвери за него.

Кабелите на колонките са означени добре и не е проблем да се справите без ръководството. Жаковете и буксите са означени със съответстващи цветове.

## Звукът

Звукът наистина е умопомрачителен. Creative са се постарали за звуковия комфорт на своите клиенти. Технологията EAX Advanced HD е разширение на DirectSound3D което позволява при възпроизвеждането да се отчита акустиката на помещението. Картата е сертифицирана по THX, стандарт наложен от Лукасфилмс третиращ аудио оборудването. Колонките се справят много добре със звука въпреки че са един клас под максималните възможности на звуковата карта. Кабелите на задните сателити са достатъчно дълги за да ги разположите на удобно за вас място и да се наслаждавате на Surround звука. Единственото което ме разочарова беше сравнително слабият бас в началото но след съответната корекция от софтуера на Audigy 2 и той се представи достойно.

## Входове и изходи
Audigy2 предлага голям набор от входове и изходи на задния си панел. Поради липсата на свободно място MIDI/Game порта е изнесен на отделна конзола и се свързва с лентов кабел към картата.

```
  1. Цифров изход
  2. Външна входна линия (Line In)
  3. Вход за микрофон (Mic)
  4. Аналогов изход за предните ляв и десен говорители
  5. Аналогов изход за задните ляв и десен говорители
  6. Аналогов изход за фронталния говорител и басовата колона
  7. IEEE1394 интерфейс за външни устройства (Fire Wire)
```

Комплекта на колоните включва кабели за всеки сателит, кабел за връзка между басовата колона и компютъра, кабел за връзка към DVD и конвертор в случай че басовият/фронталният канал е обърнат.

## Софтуер

```
   * Creative AudioHQ
     - Контролен панел за настройка на звуковата карта. Интегрира се и в Control Panel на Windows
   * Creative Diagnostics
     - Програма за диагностика на звуковата карта и тонколоните свързани към нея
   * Creative MiniDisc Center
     - Програма за работа с Мини дискове MD
   * Creative Speaker Calibrator
     - Програма за калибриране на звука през тонколоните
   * Creative Speaker Settings
     - Програма за настройка и тест на тонколоните
   * Creative Surround Mixer
     - Миксер заместващ стандартния Volume Control на Windows
   * Creative WaveStudio
     - Редактор на Wave, RAW и MP3 файлове с основна функционалност.
   * EAX Console
     - Програма за избор и настройка на EAX ефекти
   * MediaSource DVD-Audio Player
     - Програма за просвирване на Audio DVD дискове
   * SoundFont Bank Manager
     - Редактор за банките със MIDI сампъли
   * Audio Stream Recorder
     - Програма за записване на Аудио потоци
   * Creative MediaSource Go!
     - Лента за бърз достъп до повечето от програмите включени в софтуерния пакет
   * Creative MediaSource Organizer
     - Програма за категоризиране, подреждане и просвирване на звукови файлове
   * Creative MediaSource Player
     - Програма за просвирване на файлове
```

## Технически характеристики на Creative Audigy 2:

```
Качество на звука при възпроизвеждане и запис

24-битово преобразуване от цифров към аналогов звук по време на възпроизвеждане с честоти на дискретизация
8, 11.025, 16, 22.05, 24, 32, 44.1, 48, 64, 88.2 и 96kHz в режим 7.1 и до 192kHz в стерео режим
8, 16 и 24-битово преобразуване от аналогов към цифров сигнал по време на запис с честоти на дискретизация
8, 11.025, 16, 22.05, 24, 32, 44.1, 48, 64, 88.2 и 96kHz SPDIF (Sony/Philips Digital Interface) вход с до
24-битово/ 96kHz качество SPDIF изход с до 24-битов 48 или 96kHz (44.1kHz при стерео) ASIO 2.0 драйвери за
намаляване на латентността

Синтез на семпъли и MIDI

Хардуерен синтезатор (2x16 канала) с 64-гласова полифония използващ патентована технология на E-MU за
8 точкова интерполация за коректно просвирванеСофтуерен синтезатор (16 канала)

FireWire (IEEE 1394) Връзка

FireWire (IEEE 1394) / i-Link съвместим интерфейс с максимална скорост на предаване до 400Mbps

Работи със следните технологии и стандарти

Sound Blaster MIDI и General MIDI
Plug and Play Sound Blaster PCI
THX®
Microsoft® DirectSound®, DirectSound 3D & производни
OpenAL™
PCI 2.2 съвместим
AC '97 съвместим
Dolby Digital & Dolby Digital EX
DTS Digital Surround® & DTS-ES Extended Surround™
Meridian Lossless Packing
ASIO® 2.0 Multi-channel (24-bit/96kHz)
SoundFont 2.1
DVD-Audio & Advanced Resolution™ DVD-Audio™
Windows Media® Audio 9
```

## Технически характеристики на Genius SW-5.1 Value

```
Изходна пикова мощност 1200 W
Дървен корпус на басовата колона
Брой колони 6
- сателитни 4
- басов 1
- централен 1
Мощност на говорителите
- сателитни 4x3W
- басов 10W
- централен 3W
Размери на говорителите
- сателитни 3 инча
- басов 4 инча
- централен 2x5 инча
Честотен диапазон
- басов говорител - 40Hz - 170Hz
- централен и сателитни говорители - 130Hz - 20KHz
Управление на предния панел на басовата колона
- бутон за включване/изключване
- настройка на силата на звука
- настройка на силата на баса
- LED за състояние
Размери (ШxВxД)
- басова колона 135x284230 mm
- централна колона 180x75x120 mm
- сателитни колони 94x103x107 mm
Настройка на звука
```

## Крайна оценка
Това беше най-добрият звук който съм чувал да изкарва някога компютърът ми. Звуковата карта се справя великолепно въпреки плашещо ниската си цена за продукт от този клас. Колонките са стилни и звучат добре в стаята с новият ви диван купен за $1000 от елитен мебелен магазин в центъра на София. Предполагам че ще звучат толкова добре и без дивана, поне при мен беше така. Великолепно решение за геймъри, почитатели на домашното кино, фенове на музиката и въобще всички които знаят как наслаждават на качествен звук.
