---
title: "Една одисея на морето 2004 част 3"
date: 2007-10-14T11:53:05+01:00
route: "odisea-part-3"
---

Вектрикс плавно пореше космическите пространства а трафикът ставаше все по силен. Особено насрещния. Хан Владо се изнерви леко и ръсеше думи от които всяка млада дама би получила обрив със съмнителен произход. Очите му се притваряха но това не му се случваше за пръв път и от време на време се оцъкляше подозрително с вид на човек получил чревно разстройство.

Изведнъж вляво от корабът блесна огромна жълта космическа станция. Пасажерите се лепнаха на люковете и бавно зацъкаха с език.

\- Ей на това му се вика лукс.

\- Мда огромна е Ройал Марина Паласиум - каза Мир Скайуокър с тон на човек който е прекарал не една безсънни нощи на станцията.

Всички го изгледаха въпросително.

\- Ами бях на командировка тук - смотолеви той и никой не му повярва.

Космическата магистрала продължи да се вие мудно из космоса и точно в момента когато скуката достигна неспоменати дори в енциклопедиите висини на радара се появи малка златисто-жълта точка.

\- Хъмм - казаха всички заедно.

\- Сигурно е мираж - каза някой.

\- Сигурно е прилеп - добави друг.

\- А може би е самолет - предположи трети.

Хм това е една друга приказка. Всъщност това беше лелеяната от нашите пътешественици цел. Планетата Царевикс в целия си блясък и разкош - доколкото блясък и разкош може да има в една точка на радара. Вектрикс влезе меко в орбита и принцеса Йола установи връзка с техният домакин Оби Уан Ивоби.

\- Ало! Здравей учителю Оби Уан Ивоби. Ние те приветстваме и се осланяме не твоето гостоприемство.

\- Здрасти банда - каза Оби Уан - къде сте?

\- Кръжим в орбита около Царевикс в момента.

\- Кацнете на централния космодрум ще се чакаме там. Край.

\- Добре Оби Уан. Край.

Хан Владо зададе координатите за кацане и коръбът се спусна в атмосферата на планетата.

Следва: {{< linkto route="odisea-part-4" >}}
